# Meet the characters

## Touchpoints:

In het straatbeeld van Gent en Antwerpen zijn posters en stickers te vinden van personages uit bekende opera- en balletstukken. Op deze stickers worden de personages weergegeven als hedendaagse jongeren (met een knipoog naar het klassieke verhaal) en vind je er verder ook links naar de verschillende social media accounts van deze karakters (Facebook, Twitter, Instagram...). Deze stickers zijn vooral te vinden op locaties waar veel jongeren en studenten passeren om zo een eerste touchpoint met onze doelgroep te creëren. 

Elk van deze personages heeft op de verschillende social media-kanalen een profiel. Hier posten ze regelmatig updates over hun eigen leven, wat hen bezighoudt en hun kijk op de huidige actualiteit. Op deze manier leren volgers of bevriende personen meer bij over het personage en het verhaal waarin ze meespelen. Door deze personages neer te zetten als echte mensen willen we aantonen dat wat zij meemaken en voelen overeenstemt met wat jongeren vandaag ervaren. Op deze manier proberen we raakvlakken te creëren tussen onze doelgroep en Opera Ballet Vlaanderen. 

De personages zullen o.a te vinden zijn op Facebook, Instagram, Twitter, Snapchat, Spotify...Via Messenger op Facebook kan je dan ook echt in gesprek gaan met het personage. Deze chatfunctie zal uitgewerkt worden a.d.h.v. een realistische chatbot. Zowel op de social media profielen als tijdens het chatgesprek wordt de bezoeker aangespoord om de externe site te bezoeken waar ze hun eigen karakter en verhaal kunnen samenstellen. 

## Site:

De website heeft twee doelen; aan de ene kant de mogelijkheid om de personages en de verhalen van bekende opera- en balletstukken beter te leren kennen. Aan de andere kant kan de gebruiker zelf een personage samenstellen en een eigen verhaal of stuk creëren. 

### Create your story:

De gebruiker krijgt de mogelijkheid om een karakter samen te stellen door visuele elementen te combineren tot een uniek personage. Door gerichte vragen zoals “kies een passende naam”, “waar woont het personage” en “kies een passend geluidsfragment (opera fragment)” krijgt het personage vorm.
Verder krijgt de gebruiker de mogelijkheid om een verhaal rond het personage te verzinnen. Via begeleidende vragen en eventueel vooropgestelde opties sturen we de gebruiker op weg en helpen we hem of haar tijdens het proces. 

Nadat het karakter en het verhaal volledig is krijgt de gebruiker de mogelijkheid om zijn of haar verhaal op te slaan op de website en/of te sharen op zijn of haar social media. Wanneer je je eigen verhaal aan het samenstellen bent kan je ook de reeds opgeslagen karakters van andere personen (of van jouw Facebook vrienden) een rol geven in jouw eigen verhaal.

### Meet the characters:

De website geeft ook de mogelijkheid om andere personages en hun verhaal te ontdekken. Dit gaat in de eerste plaats om de personages uit de klassieke stukken die je ook kan terugvinden op social media. Naarmate er door gebruikers steeds meer nieuwe personages en verhalen gecreëerd worden, krijg je ook de mogelijkheid om deze te ontdekken. De voorstelling van het personage en hun verhaal zal experience-wijs gebeuren.  
